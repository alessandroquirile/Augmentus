# Augmentus
Augmentus è un'applicazione per smartphone Android che vuole fornire un supporto alle persone autistiche sfruttando la Realtà Aumentata.

Configurandosi come strumento per la Comunicazione Aumentativa Alternativa (CAA), Augmentus è in grado di semplificare ed incrementare la comunicazione e l'interazione per mezzo di espedienti moderni ed accattivanti.

L'applicazione funziona per mezzo di carte fisiche che implementano la metodologia PECS: se scannerizzate da Augmentus, le carte evocano un'animazione in realtà aumentata per incentivare un'azione o per fornire una guida, ad esempio su come apparecchiare la tavola.

Le figure minimali disegnate sulle carte PECS sono complementate dalle animazioni in realtà aumentata. Le carte non solo si configurano come sussidio per la CAA, ma possono essere utilizzate come strumento per la fidelizzazione ed il marketing della Fondazione Istituto Antoniano, essendo brandizzate.
